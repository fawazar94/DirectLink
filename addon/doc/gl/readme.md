# Direct Link #

* Autor: Fawaz Abdul Rahman
* Versión: 1.0
* Compatibilidade co NVDA: 2019.3 en diante
* Descarga [versión estable][1]

## Funcionalidade
O propósito do complemento e converter as ligazóns de Dropbox, Google Drive
ou OneDrive a unha ligazón directa, ademais, xera un link directo a un chat
de WhatsApp co número de teléfono seleccionado escollido.

## Uso
* Selecciona ou copia unha ligazón compartida de Dropbox, Google Drive ou
  OneDrive
* Preme alt+NVDA+l para converter a ligazón. A URL resultante estará no teu
  portapapeis.
* De xeito similar para o número de teléfono, copia ou selecciona o número
  de teléfono co que queres chatear ou compartir e preme o mesmo atallo
  (alt+NVDA+L).
* se queres abrir a ligazón resultante no teu navegador, preme
  alt+NVDA+shift+l.

## Por que a ligazón directa?
Unha ligazón directa permitirache obter a coñecida por todos caixa de
diálogo de gardar se o abres no navegador, sen que se te asedie coa páxina
de descarga da compaía de aloxamento nin localizar a ligazón de
descarga. Por riba, a ligazón directa pódese utilizar para transmitir un
archivo en directo ou ver un arquivo en certos programas como reprodutores
multimedia (se veñen con soporte para URL).  Igualmente, se WhatsApp é común
no teu país, antes que crear un contacto cada vez que precises chatear con
alguén, xa sexa un cliente ou un soporte técnico, podes simplemente
seleccionar o número ou copialo e comezar a chatear directamente.  Aínda
máis, podes compartir a ligazón de whatsApp do teu propio número se a xente
adoita ter que contactarte en caso de que traballes como freelance.

## Notas
* Non se pode convertir a ligazón dun cartafol; o link ten que levar a un
  arquivo.
* Asegúrate de que a ligazón que estás a compartir é pública (calquera coa
  ligazón pode acceder) para que poida ser correctamente convertida.
* Podes cambiar os atallos dende o menú NVDA > preferencias > xestos de
  entrada.
* Se atopas certo formato de número de teléfono que non se detecta, podes
  enviarme un correo electrónico cun exemplo.
* Certo tipo de arquivos e tamaños en Google Drive podería levarte a unha
  páxina que diga "Google Drive non puido escanear este arquivo en busca de
  virus." en tal caso, tes que pulsar sobre a ligazón descargar de todas
  formas.

## Agradecementos
Vaia un enorme agradecemento para os seguintes amigos, sen eles non podería
facer que isto aparecese:

* Qais Alrefai por probar o complemento e fornecerme diverso material para
  probalo, e tamén polas súas observacións e idea xeral para o complemento.
* Marina Amir por traducir o complemento a francés, edición de linguaxe e
  probas.
* Riad Assoum por traducir o complemento a árabe.
* todos os que o probaron.

[[!tag dev stable]]

[1]: https://addons.nvda-project.org/files/get.php?file=directlink
