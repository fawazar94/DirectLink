# Direct Link (Пряме посилання) #

* Автор: Fawaz Abdul Rahman
* Версія: 1.0
* Сумісність з NVDA: 2019.3 і новіші
* Завантажити [стабільну версію][1]

## Функціонал
Метою додатка є перетворення посилань Dropbox, Google Диска або oneDrive (як
особистих, так і ділових) на прямі посилання, а також генерація прямого
посилання на чат WhatsApp з вибраним номером телефону.

## Використання
* Виберіть або скопіюйте загальнодоступне посилання на Dropbox, Google Диск
  або oneDrive
* Натисніть alt+NVDA+l, щоб перетворити посилання. Отримана URL -адреса буде
  у вашому буфері обміну.
* Аналогічно для номера телефону скопіюйте або виберіть номер, з яким ви
  хочете спілкуватися або поділитися ним, і натисніть ту саму комбінацію
  клавіш (alt+NVDA+L).
* якщо ви хочете відкрити отримане посилання у своєму веб-переглядачі,
  натисніть alt+NVDA+shift+l.

## Чому пряме посилання?
Пряме посилання дозволить вам безпосередньо отримати  діалогове вікно
збереження, якщо ви відкриєте його у веб-переглядачі, і звільнить вас від
відвідування сторінки завантаження на хостинговій платформі і пошуку
посилання на завантаження.  Крім того, пряме посилання може
використовуватися для потокового передавання файлу або перегляду файлу в
певних програмах, таких як медіаплеєри (якщо вони мають підтримку URL
-адрес).  Подібним чином, якщо у вашій країні поширений WhatsApp, замість
того, аби щоразу створювати новий контакт, якщо вам потрібно з кимось
поспілкуватися, чи це клієнт чи технічна підтримка, ви можете просто вибрати
номер або скопіювати його та миттєво розпочати чат.  Понад те, ви навіть
можете поділитися посиланням WhatsApp зі своїм власним номером, якщо людям
зазвичай потрібно звертатися до вас, наприклад, у разі, коли ви працюєте
фрілансером.

## Примітки
* Посилання на папку неможливо конвертувати; посилання має спрямовувати до
  файлу.
* Переконайтеся, що посилання, яким ви ділитесь, є загальнодоступним (кожен,
  хто має посилання, має доступ), щоб воно було успішно перетворено.
* Ви можете змінити гарячі клавіші в меню NVDA> налаштування> жести вводу.
* Якщо ви знайдете певний формат номера телефону, який не виявляється, ви
  можете надіслати мені електронний лист із прикладом.
* Деякі типи файлів і розмірів на Google Диску можуть перевести вас на
  сторінку, на якій написано "Google Диск не може сканувати цей файл на
  наявність вірусів". У цьому разі вам потрібно натиснути на посилання "Усе
  одно завантажити".

## Подяки
Величезна подяка нижчезгаданим друзям, без них я би не зміг цього зробити:

* Qais Alrefai за тестування додатка та надання мені різних матеріалів для
  тестування, а також за свої спостереження та загальну ідею щодо додатка.
* Marina Amir за переклад додатка на французьку, редагування мови й
  тестування.
* Riad Assoum за переклад додатка на арабську.
* усім тестувальникам.

[[!tag dev stable]]

[1]: https://www.nvaccess.org/addonStore/legacy?file=directlink
