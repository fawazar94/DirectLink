# Suora linkki #

* Tekijä: Fawaz Abdul Rahman
* Versio: 1.0
* Yhteensopivuus: NVDA 2019.3 ja uudemmat
* Lataa [vakaa versio][1]

## Toiminnallisuus
Lisäosan tarkoitus on muuntaa Dropbox-, Google Drive- tai OneDrive-linkit
(sekä henkilökohtaisten että yritysversioiden) suoriksi linkeiksi. Lisäksi
se luo suoran linkin WhatsApp-keskusteluun valitulla puhelinnumerolla.

## Käyttö
* Valitse tai kopioi jaettu Dropbox-, Google Drive- tai OneDrive-linkki.
* Muunna linkki painamalla NVDA+Alt+L. Muunnettu URL-osoite on
  leikepöydällä.
* Tee samoin puhelinnumerolle: kopioi tai valitse numero, jonka kanssa
  haluat keskustella tai jakaa jotain, ja paina samaa pikanäppäintä
  (NVDA+Alt+L).
* Jos haluat avata muunnetun linkin selaimessa, paina NVDA+Alt+Vaihto+L.

## Miksi suora linkki?
Suoran linkin avulla saat heti tutun tallennusvalintaikkunan ilman, että
pilvitallennusyrityksen lataussivu häiritsee ja tarvitsematta etsiä
latauslinkkiä.  Suoraa linkkiä voidaan lisäksi käyttää tiedoston
suoratoistoon tai katseluun tietyissä ohjelmissa, kuten mediasoittimissa
(mikäli ne tukevat URL-osoitteita). WhatsAppia käyttäessäsi voit
yksinkertaisesti kopioida tai valita numeron ja alkaa heti keskustella sen
sijaan, että loisit joka kerta uuden yhteystiedon, kun sinun on
keskusteltava jonkun kanssa. Voit kaiken lisäksi jakaa oman numerosi
WhatsApp-linkin, mikäli muiden täytyy saada yhteyttä sinuun.

## Huomautuksia
* Kansiolinkkiä ei voi muuntaa; linkin täytyy osoittaa tiedostoon.
* Varmista, että jakamasi linkki on julkinen (kaikki voivat ladata tai
  katsoa tiedostoa, johon linkki viittaa), jotta se voidaan muuntaa
  onnistuneesti.
* Voit muuttaa pikanäppäimiä kohdasta NVDA-valikko -> Asetukset ->
  Syöttökomennot.
* Jos huomaat, että tietyssä muodossa olevaa puhelinnumeroa ei tunnisteta,
  lähetä esimerkki sellaisesta minulle sähköpostitse.
* Google Drivessa tietyn tyyppiset ja -kokoiset tiedostot   saattavat viedä
  sivulle, jossa sanotaan "Google Drive ei voi tarkistaa tätä tiedostoa
  virusten varalta". Tällaisessa tapauksessa sinun on napsautettava Lataa
  kuitenkin -linkkiä.

## Kiitokset
Suurkiitokset seuraaville henkilöille, joita ilman en olisi voinut tehdä
tätä lisäosaa:

* Qais Alrefai'lle testaamisesta ja eri testimateriaalien tarjoamisesta sekä
  havainnoistaan ja yleisestä ideasta tätä lisäosaa varten.
* Marina Amir'ille ranskankielisestä käännöksestä, kieliasun muokkaamisesta
  sekä testaamisesta.
* Riad Assoum'ille arabiankielisestä käännöksestä.
* Kaikille testaajille.

[[!tag dev stable]]

[1]: https://www.nvaccess.org/addonStore/legacy?file=directlink
