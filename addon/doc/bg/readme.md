# Директна препратка (Direct Link) #

* Автор: Fawaz Abdul Rahman
* Версия: 1.0
* Съвместимост с NVDA: 2019.3 и по-нови версии
* Изтегляне на [стабилна версия][1]

## Функционалност
Целта на добавката е да преобразува препратките от Dropbox, Google Диск или
oneDrive (както личен, така и служебен) в директна препратка. Освен това
генерира директна препратка към чат в WhatsApp с посочения маркиран
телефонен номер.

## Начин на употреба
* Изберете или копирайте споделена препратка от Dropbox, Google Диск или
  OneDrive.
* Натиснете Alt+NVDA+L, за да преобразувате препратката. Полученият URL
  адрес ще бъде в клипборда ви.
* По същия начин за телефонния номер – копирайте или изберете номера, с
  който искате да разговаряте или споделяте и натиснете същата клавишна
  комбинация (Alt+NVDA+L).
* Ако желаете да отворите получената препратка в браузъра си, натиснете
  Alt+NVDA+Shift+L.

## Защо директната препратка?
Директната препратка ще ви позволи да получите направо добре познатия
диалогов прозорец за запис на файл, ако я отворите в браузъра, без да се
затруднявате с страницата за изтегляне на хостинг компанията и с намирането
на връзката за изтегляне. Освен това директната препратка може да се
използва за поточно предаване на файл или преглед на файл в определени
програми като медийни плейъри (ако поддържат отварянето на URL адреси). По
същия начин, ако WhatsApp е често използван във вашата страна, вместо да
създавате нов контакт всеки път, когато трябва да разговаряте с някого (било
то клиент или служител от техническа поддръжка), можете просто да изберете
номера или да го копирате и да започнете да говорите веднага. Още повече,
можете да споделите връзката от WhatsApp на собствения си номер, ако
обикновено хората трябва да се свържат с вас, в случай че работите на
свободна практика.

## Бележки
* Препратка към папка не може да бъде преобразувана – препратката трябва да
  сочи към файл.
* Уверете се, че връзката, която споделяте, е публична (всеки разполагащ с
  връзката има достъп), за да бъде успешно преобразувана.
* Можете да промените клавишните комбинации от менюто на NVDA -> Настройки
  -> Жестове на въвеждане.
* Ако намерите определен формат на телефонен номер, който не бива засечен,
  можете да ми изпратите е-писмо с пример.
* Определени типове и размери на файлове в Google Диск може да ви пренасочат
  към страница, която гласи "Google Диск не може да провери този файл за
  вируси". В този случай ще трябва да задействате връзката "Изтегли въпреки
  това".

## Благодарности
големи благодарности на следните приятели – без тях нямаше да мога да се
справя:

* Qais Alrefai за тестване на добавката и предоставяне на разнообразен
  материал за тестване, както и за неговите наблюдения и като цяло за идеята
  за добавката.
* Marina Amir за превода на добавката на френски, езиково редактиране и
  тестване.
* Riad Assoum за превода на добавката на арабски.
* Всички изпитатели на добавката.

[[!tag dev stable]]

[1]: https://www.nvaccess.org/addonStore/legacy?file=directlink
