# Doğrudan bağlantı #

* Yazar: Fawaz Abdul Rahman
* Sürüm: 1.0
* NVDA uyumluluğu: 2019.3 ve üzeri sürümler
* [Kararlı sürümü][1] indir

## İşlev
Eklentinin amacı Dropbox, Google Drive, One Drive (kişisel ve kurumsal)
bağlantılarını doğrudan bağlantılara dönüştürmektir. Eklentiyle ayrıca
seçilen Whatsapp numaralarına doğrudan sohbet bağlantısı
oluşturulabilmektedir.

## Kullanım
* Paylaşılan Dropbox, Google Drive veya One Drive bağlantısını seçin veya
  kopyalayın
* Bağlantıyı dönüştürmek için NVDA+Alt+l tuşlarını kullanın. Web adresi
  panonuza kopyalanacaktır.
* Benzer şekilde Whatsapp'ta mesajlaşmak veya paylaşmak istediğiniz numarayı
  seçin ya da kopyalayın ve NVDA+Alt+l tuşlarına basın.
* Dönüştürülen bağlantıyı tarayıcınızda açmak isterseniz NVDA+Alt+Shift+l
  tuşlarına basın.

## Neden doğrudan bağlantı?
Doğrudan bağlantı, dosya paylaşım servislerinin web sayfalarıyla uğraşmadan
direkt olarak dosyaları bilgisayarınıza indirmenize yarar. Dahası web
adresinden oynatmayı destekleyen medya oynatıcılarıyla dosyaları direkt
olarak oynatabilir, başka programlarla dosyaları
görüntüleyebilirsiniz. Whatsapp ülkenizde yaygınsa mesajlaşmanız gereken her
kişiyi, müşteri veya teknik destek olsun, rehbere kaydetmektense numarasını
seçip veya kopyalayıp mesajlaşmaya başlayabilirsiniz. Kendi numaranızın
bağlantısını da başkalarıyla paylaşabilirsiniz.

## Notlar
* Klasör bağlantısı dönüştürülemez, dönüştürülebilmesi için dosya bağlantısı
  olması gerekir.
* Dönüştürülebilmesi için bağlantının herkese açık olduğundan emin olun.
* Kısayol tuşlarını NVDA menüsü>tercihler>girdi hareketlerinden
  değiştirebilirsiniz.
* Algılanmayan bir telefon numarası biçimine rastlarsanız bana örnek olarak
  e-posta gönderebilirsiniz.
* Bazı dosya türleri ve boyutları Google Drive'ın "Google Drive bu dosya
  için virüs taraması yapamıyor" yazan bir sayfasına yönlendirebilir. Bu
  durumda yine de indir linkine tıklamanız gerekir.

## Teşekkürler
Aşağıda isimlerini verdiğim arkadaşlarıma çok teşekkür ederim. Onlar
olmasaydı ben bu eklentiyi yapamazdım:

* Eklentiyi test ettiği, test etmem için bana malzeme sunduğu, gözlem
  yaptığı ve genel olarak eklenti fikrini bana sunduğu için Qais Alrefai'ye, 
* eklentiyi Fransızcaya çevirdiği, dil düzenlemesi yaptığı ve eklentiyi test
  ettiği için Marina Amir'e, 
* eklentiyi Arapçaya çevirdiği için Riad Assoum'a 
* ve tüm test edenlere teşekkür ederim.

[[!tag dev stable]]

[1]: https://addons.nvda-project.org/files/get.php?file=directlink
